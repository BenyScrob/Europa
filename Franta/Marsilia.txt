Marsilia  este al doilea cel mai mare oraș din Franța. Situată pe coasta Mediteranei, în vechea Provența (P, este cel mai mare port comercial al țării. Marsilia este prefectura departamentului Bouches-du-Rhône și capitala regiunii Provence-Alpi-Coasta de Azur.

Are o populație de 820.900 locuitori (2004), care ajunge la peste 1.550.000 în aglomerarea urbană Marsilia-Aix-en-Provence.

A fost fondată de greci în secolul VII î.Hr. A trecut în subordinea romanilor în 49 î.Hr. Vechiul nume grecesc e Massilía, de la Mασα (citit masa), ce înseamnă "jertfă".

Spiritualitate

Marsilia a fost evanghelizată începând cu secolul I. Potrivit legendei, predicator ar fi fost Lazăr, Marta și Maria, cei trei frați prieteni ai lui Iisus Hristos.
În secolul IV se stabilește la Marsilia monahul Sfântul Ioan Casian, de origine din Dobrogea, și pune pe picioare monahismul galic. Acesta s-a născut în anul 365 într-o așezare situată la gurile Dunării. A fost călugăr la Betleem, călugăr pelerin în Egipt, diacon la biserica St. Ioan Gurădeaur în Constantinopole, preot la Roma. În primăvara anului 416, el ajunge la Marsilia și se stabilește acolo. Construiște o criptă peste mormintele a doi martiri pentru a sărbători Euharistia. Era un obicei al Bisericii să alăture sărbătoarea Sacrificiului lui Iisus cu sărbătoarea sacrificiului celor care au murit pentru El, iar mormintele pe care se ține slujba erau întotdeauna ale unor martiri. Absida acestei cripte a dispărut, cripta fiind modificată în secolul al XIII-lea, însă din perioada paleocreștină au rămas numeroase urme ale venerării: stâlpi decorați, sculpturi, încrustații ca figuri biblice, monograme ale lui Iisus. Sfântul Casian a murit în anul 435.
