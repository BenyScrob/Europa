Aalborg (sau Alborg) este un oraș industrial și universitar în nordul Iutlandei , Danemarca. În 2013 populația orașului era de 106,916 locuitori, făcându-l astfel al patrulea oraș în ceea ce privește numărul de locuitori din Danemarca. Aalborg este situat la 64 kilometri (40 mile) sud-vest de Frederikshavn și 118 kilometri (73 mile) nord de Åarhus.

Primele așezări datează din jurul anului 700 d.Hr. Poziția Aalborg-ului în Limfjord l-a făcut un port important în timpul Evului Mediu,iar mai târziu un important centru industrial.

Astăzi,Aalborg este aflat într-o zonă de tranzit de la o zonă industrială cu clase muncitorești la o comunitate bazată pe cunoaștere.

Este un important exportator de cereale, ciment și alcool. Interesele sale de afaceri includ siemens wind power, De Danske Spritfabrikker (Distilăriile Daneze), Aalborg Industries și Portul din Aalborg. Aceste companii au devenit producători globali de rotoare de turbine eoliene, cazane marine și ciment.

Istorie

Orașul are o istorie de mai bine de o mie de ani. La început acesta a fost un punct comercial de pe Limfjord. Prima mențiune a orașului datează din anul 1040, aflându-se pe fața unei monede, unde el apare sub denumirea Alabu sau Alabur. Aalborg a primit privilegiile de oraș în anul 1342. Un factor care a dus la creșterea orașului a fost construcția podului deasupra Limfjordului, ceea ce a permis construcția căii ferate. Inițial Aalborg s-a dezvoltat datorită industriei grele, ca mai târziu dezvoltarea sa să se datoreze culturii și educației.

Cultură

Aalborg este un important centru cultural, datorită teatrelor, operelor și muzeelor precum Muzeul de Istorie sau Muzeul de Artă Modernă. Carnavalul din Aalborg are loc anual în ultimul sfârșit de săptămână a lui Mai[4] fiind cel mai mare carnaval din Scandinavia și unul dintre cele mai mari festivaluri din Europa de Nord datorită faptului că atrage aproximativ 100,000 vizitatori în fiecare an.[5] Cea mai importantă universitate este Universitatea Aalborg, fondată în 1974 și care are mai mult de 17.000 de studenți.

Sport
În oraș activează clubul de fotbal Aalborg BK, înființat în 1885 și cunoscut pe scurt și ca "AaB".