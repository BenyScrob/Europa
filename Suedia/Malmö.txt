
Malmö este al treilea oraș ca mărime din Suedia. Dintre metropolele suedeze, Malmö este cel mai sudic, fiind separat de capitala Danemarcei vecine, Copenhaga, prin Podul Øresund peste strâmtoarea Öresund. Malmö este orașul cu cea mai mare populație din regiunea Scania și este centrul economic și cultural al Suediei de Sud.Malmo a fost unul dintre primele orașe industrializate din peninsula scandinavă.


Demografie

Malmö este un oraș tânăr, aproape jumătate din locuitori având o vârstă de sub 35 de ani (48%).
Populația orașului indică o cifră de 303.873 de locuitori.
Principalele grupuri de imigranți sunt irakienii (9.940), danezii (8.972), sârbii (8.426) și polonezii (7.402).
