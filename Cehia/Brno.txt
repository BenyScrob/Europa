Brno este cel de-al doilea oraș ca mărime din Cehia. Vila Tugendhat din Brno a fost înscrisă în 2001 pe lista patrimoniului cultural mondial UNESCO.

Geografie

Brno este situat în sud-estul țării, la confluența râurilor Svitava și Svratka. Orașul este cel mai important loc din punct de vedere politic și cultural al regiunii Moravia de Sud (pop: 1,3 milioane). În același timp, reprezintă și centrul provinciei Moravia, una dintre regiunile istorice ale Coroanei Cehe. Este situat la o răspântie a unor vechi drumuri comerciale care au unit civilizațiile din nordul și sudul Europei vreme de veacuri. Mulțumită situării sale, între Înălțimile Boemio-Moravice și câmpiile Moraviei de sud, Brno are parte de o climă moderată și plăcută.

Etimologia numelui

Etimologia numelui nu este clară, cel mai probabil fiind dintr-un cuvânt vechi slavic, brnie (noroi) sau brniti (a fortifica). Explicații alternative fiind dintr-o limbă celtică, vorbită în regiune înainte de venirea slavilor și germanilor. Dacă această explicație este adevărată, atunci ar putea să însemne deal, fiind înrudit cu galezul bryn.