Helsinki, este capitala și cel mai mare oraș a Finlandei. Orașul este situat în sudul țării, pe malul golfului Finic. Zona urbană Helsinki este formată din municipiul capitalei și orașele Espoo, Vantaa și Kauniainen. În total, are o populație de 1.159.211. Helsinki este destul de mic, dar, mai ales în vară, trepidant, având un aer nordic dar și european. În Helsinki se află într-un procent de 10% și populație de altă naționalitate.

Helsinki împreună cu regiunile limitrofe cum ar fi Vantaa, Espoo și Kaunaiainen alcătuiesc o populație de peste 1.000.000 de locuitori. În această zonă există 29% din locurile de muncă și o treime din produsul intern brut al Finlandei.

Helsinki fiind un oraș important, întâlnim sediul guvernului statului dar și edificii culturale, educaționale sau de cercetare. În regiunile din împrejurimile orașului se întâlnesc în total 8 universități și 6 parcuri tehnologice. 80% din sediile companiilor străine aflate în Finlanda se află în Helsinki și zonele învecinate. Creșterea populației urbane se datorează imigrării persoanelor din mediul rural.

Unul dintre cele mai importante aeroporturi din Finlanda se află la o distană de 40 de minute de centrul orașului și conține rute directe spre diverse orașe de pe glob. De altfel ruta Helsinki-Tallinn durează aproximativ o oră și jumătate pe mare și 18 minute cu elicopterul fiind și cea mai aglomerată. Distanța de la Helsinki până în orașe precum Tampere și Turku poate fi făcută într-un interval de o oră și jumătate, două cu trenul și o oră, două și jumătate cu autoturismul.

Fortificația Suomenlinna de lângă Helsinki a fost înscrisă în anul 1991 pe lista patrimoniului cultural mondial UNESCO.

Geografie

Helsinki este situat la 60°10'24" latitudine si 24°56'55" longitudine. Are o arie de 686 km², dintre care 500 km² este acoperit cu apă. Helsinki este așezat pe numeroase peninsule și golfuri. Zona populată ocupă în mare parte peninsula din sud numită Vironniemi. Zona populată din Helsinki are o densitate de 16,494 locuitori 42,719/mp2 numai în zona Kallio, iar în total având o densitate de 3,050 locuitori/mp2, fapt ce face ca față de celelalte orașe europene, Helsinki să aibă o densitate mică. Multe zone din afara centrului orașului sunt suburbii fiecare separate de păduri. Parcul Central din Helsinki poate fi un exemplu ce separă centrul de nordul orașului, în același timp însă fiind și un loc de recreare pentru localnici.

Insule cu o mai mare importanță de lângă Helsinki sunt Seurasaari, Lauttasaari și Korkeasaari.


