Varna se mai numește capitala maritimă a Bulgariei, deoarece este cel mai mare oraș bulgar de coastă. Varna a fost de asemenea pentru mult timp baza Marinei Bulgare. În prezent, aici se află un Muzeu Naval, cu o navă-muzeu (vasul torpilor Draski).

Istorie

În secolul VI î.Hr. în acest loc, coloniștii greci au fondat polisul Odessos.
În 1444, regele Ladislau al III-lea al Poloniei a fost înfrânt împreună cu armata sa de cruciați de către turci, în Bătălia de la Varna. Ladislau al III-lea a murit, primind supra-numele de Varnensis. În cinstea lui s-a ridicat un mausoleu.
Între 20 decembrie 1949 și 20 octombrie 1956, orașul a purtat numele Stalin, în onoarea lui Iosif Vissarionovici Stalin[2].
În 1962, olimpiada internațională de șah s-a desfășurat în oraș. Șapte ani mai târziu, Varna a fost gazda Campionatelor Mondiale de Gimnastică ritmică.

Demografie

La recensământul din 2011, populația orașului Varna era de 334.870 locuitori. Din punct de vedere etnic, majoritatea locuitorilor (85,02%) erau bulgari, cu o minoritate de turci (2,99%).[1][3] Pentru 10,02% din locuitori nu este cunoscută apartenența etnică.
